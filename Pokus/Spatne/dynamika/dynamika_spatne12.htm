<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
<meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
  <script type="text/javascript" src="ASCIIMathML.js"></script>
  <pre><script>mathcolor=""; mathfontsize="14"; mathfontfamily="Century gothic"</script></pre>
</head>

<body style="font: 13px/15px Century gothic">

<br>
<center><strong>Na vlákně zanedbatelné hmotnosti a neproměnné délky je zavěšena malá kulička. Napnuté vlákno i s kuličkou vychýlíme o úhel <i>&theta;</i><sub>0</sub> z rovnovážné polohy a uvolníme (matematické kyvadlo). Pohyb kuličky sledujeme v inerciální vztažné soustavě spojené se Zemí. Předpokládáme, že odpor prostředí je zanedbatelný. Z následujících tvrzení je právě jedno správné. Vyberte jej.</strong></center>

<p>

<ul>
<li class="nas">(a) Při průchodu rovnovážnou polohou je výslednice sil působících na kuličku nulová, neboť rovnovážnou polohou prochází kulička setrvačností.<br>
<font color="red">Nesprávné tvrzení. Při průchodu rovnovážnou polohou je výslednice sil působících na kuličku - tíhové síly a tahové síly vlákna - nenulová a směřuje svisle vzhůru (udílí kuličce normálové zrychlení, tečné zrychlení je nulové).</font>
</li>

<li class="nas">(b) V bodech obratu je výslednice sil působících na kuličku tečná k trajektorii, neboť kulička má v bodech obratu nulovou rychlost.<br>
<font color="green">Správné tvrzení. V bodech obratu je rychlost kuličky nulová, proto je nulové i její normálové zrychlení. Zrychlení kuličky je tedy tečné k trajektorii a tečná k trajektorii je tedy i výslednice sil působících na kuličku.
</font>
</li>

<li class="nas">(c) V obecné poloze (<i>&theta;</i> &ne; 0, <i>&theta;</i> &ne; &plusmn;<i>&theta;</i><sub>0</sub>) je vlákno napínáno větší silou než v bodech obratu, protože na kuličku navíc působí odstředivá síla.<br>
<font color="red">Nesprávné tvrzení. V obecné poloze je sice vlákno napínáno větší silou než v bodech obratu, není ale pravda, že na kuličku působí odstředivá síla (v inerciální vztažné soustavě spojené se Zemí působí na kuličku pouze tíhová síla a tahová síla vlákna).</font>
</li>

<li class="nas">(d) V obecné poloze (<i>&theta;</i> &ne; 0, <i>&theta;</i> &ne; &plusmn;<i>&theta;</i><sub>0</sub>) je výslednice sil působících na kuličku tečná k trajektorii, protože kulička koná harmonický kmitavý pohyb.<br>
<font color="red">Nesprávné tvrzení. V obecné poloze (<i>&theta;</i> &ne; 0, <i>&theta;</i> &ne; &plusmn;<i>&theta;</i><sub>0</sub>) má výslednice sil působících na kuličku nenulovou tečnou i normálovou složku.</font>
</li>

<li class="nas">(e) Při průchodu kuličky rovnovážnou polohou je vlákno napínáno stejnou silou, jako když kulička v rovnovážné poloze v klidu visí, neboť silové zákony určující velikosti jednotlivých sil nesouvisí s pohybovým stavem objektu.<br>
<font color="red">Nesprávné tvrzení. Při průchodu rovnovážnou polohou je tíhová síla menší než tahová síla vlákna (jejich výslednice má směr normály k trajektorii a směřuje svisle vzhůru). Dodejme pro úplnost, že tahová síla vlákna neproměnné délky není určena silovým zákonem.
</font>
</li>

</ul>
</p>

	<center>Máte-li pochybnosti, prostudujte <b>Nástrahu čtvrtou</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
