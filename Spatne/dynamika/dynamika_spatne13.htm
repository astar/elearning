<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
  <meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
</head>

<body style="font: 12px/14px Verdana">

<br>
<center><strong>Malé kuličce zavěšené na napnutém vlákně zanedbatelné hmotnosti a neproměnné délky udělíme takovou rychlost, že obíhá po kružnici ležící ve svislé rovině. Předpokládáme, že odpor prostředí je zanedbatelný. Z následujících tvrzení je právě jedno správné. Vyberte jej.</strong></center>

<p>

<ul>
<li class="nas">(a) V nejvyšším bodě trajektorie může být velikost rychlosti kuličky libovolná, avšak nenulová, jinak by se totiž kulička v tomto bodě zastavila.<br>
<font color="red">Nesprávné tvrzení. Rychlost kuličky v nejvyšším bodě musí mít minimálně takovou velikost <i>v</i><sub>min</sub>, aby tíhová síla udílela kuličce odpovídající normálové zrychlení (v takovém případě napětí ve vlákně vymizí). Platí tedy <i>m</i>(<i>v</i><sup>2</sup><sub>min</sub>/<i>l</i>) = <i>mg</i>, kde <i>m</i> je hmotnost kuličky, <i>l</i> je délka vlákna a <i>g</i> je velikost tíhového zrychlení, po vyjádření pak <i>v</i><sub>min</sub> = √<i>gl</i>.</font>
</li>

<li class="nas">(b) V okamžiku, kdy má vlákno vodorovný směr, je tahová síla vlákna nulová, neboť nulový je i průmět tíhové síly do směru vlákna.<br>
<font color="red">Nesprávné tvrzení. V uvažovaném okamžiku je průmět tíhové síly do směru vlákna nulový, což znamená, že tahová síla vlákna udílí kuličce při pohybu po zakřivené trajektorii normálové zrychlení - je tedy nenulová.</font>
</li>

<li class="nas">(c) V nejnižším a nejvyšším bodě trajektorie je zrychlení kuličky stejně velké, neboť stejně velké jsou i síly, které na kuličku v těchto bodech působí.<br>
<font color="red">Nesprávné tvrzení. V nejnižším i nejvyšším bodě trajektorie je zrychlení kuličky zrychlením normálovým (tečné zrychlení je nulové). Protože má ale kulička v těchto bodech jinou velikost rychlosti, je jiné i její normálové zrychlení.
</font>
</li>

<li class="nas">(d) V nejvyšším bodě trajektorie může napětí ve vlákně vymizet, jelikož normálové zrychlení může kuličce udílet pouze tíhová síla.<br>
<font color="green">Správné tvrzení. Popsaná situace odpovídá minimální přípustné velikosti rychlosti kuličky <i>v</i><sub>min</sub> v nejvyšším bodě trajektorie, platí tedy <i>m</i>(<i>v</i><sup>2</sup><sub>min</sub>/<i>l</i>) = <i>mg</i>, kde <i>m</i> je hmotnost kuličky, <i>l</i> je délka vlákna a <i>g</i> je velikost tíhového zrychlení, po vyjádření pak <i>v</i><sub>min</sub> = √<i>gl</i>.</font>
</li>

<li class="nas">(e) Situaci popsanou v zadání není možné uskutečnit, neboť výslednice sil působících na kuličku směřuje v každém bodě trajektorie do nejnižší polohy. Kulička proto může ve svislé rovině pouze kmitat.<br>
<font color="red">Nesprávné tvrzení. Pokud udělíme kuličce například v nejnižší poloze dostatečně velkou rychlost (umíte ji vypočítat?), bude kulička skutečně obíhat po kružnici ležící ve svislé rovině.</font>
</li>

</ul>
</p>

	<center>Máte-li pochybnosti, prostudujte <b>Nástrahu čtvrtou</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
