<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
  <meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
</head>

<body style="font: 12px/14px Verdana">

<br>
<center><strong>Na vlákně zanedbatelné hmotnosti a neproměnné délky je zavěšena malá kulička. Napnuté vlákno i s kuličkou vychýlíme o úhel <i>&theta;</i><sub>0</sub> z rovnovážné polohy a uvolníme (matematické kyvadlo). Pohyb kuličky sledujeme v inerciální vztažné soustavě spojené se Zemí. Předpokládáme, že odpor prostředí je zanedbatelný. Vyberte právě ta tvrzení, která jsou správná.
</strong></center>

<p>

<ul>
<li class="nas">(a) Při průchodu rovnovážnou polohou je výslednice sil působících na kuličku nulová.<br>
<font color="red">Nesprávné tvrzení. Při průchodu rovnovážnou polohou je výslednice sil působících na kuličku – tíhové síly a tahové síly vlákna - nenulová a má směr normály k trajektorii (udílí kuličce normálové zrychlení, tečné zrychlení je nulové).</font>
</li>

<li class="nas">(b) V průběhu pohybu kyvadla je tahová síla vlákna silou dostředivou, která udílí kuličce odpovídající normálové zrychlení.<br>
<font color="red">Nesprávné tvrzení. Tahová síla vlákna sice směřuje do středu kružnicové trajektorie, ale odpovídající normálové zrychlení je určeno průmětem výslednice tíhové síly a tahové síly vlákna do směru normály k trajektorii (tj. do směru vlákna).
</font>
</li>

<li class="nas">(c) Při průchodu rovnovážnou polohou působí na kuličku tíhová síla, tahová síla vlákna a odstředivá síla.<br>
<font color="red">Nesprávné tvrzení. Během pohybu kyvadla působí na kuličku (v inerciální vztažné soustavě spojené se Zemí) pouze dvě síly: tíhová síla Země a tahová síla vlákna.</font>
</li>

<li class="nas">(d) V bodě obratu nabývá tahová síla vlákna své nejmenší velikosti. Kulička je tak ve stavu beztíže.<br>
<font color="red">Nesprávné tvrzení. Tahová síla vlákna nabývá sice v bodě obratu své nejmenší velikosti, avšak není pravda, že kulička je v bodě obratu ve stavu beztíže (dodejme, že stav beztíže je charakterizován tím, že na objekt působí pouze tíhová síla).</font>
</li>

<li class="nas">(e) V obecné poloze (tj. pro úhlovou výchylku <i>&theta;</i> &ne; 0, <i>&theta;</i> &ne; &plusmn;<i>&theta;</i><sub>0</sub>) je výslednice sil působících na kuličku vodorovná a vrací tak kuličku zpět do rovnovážné polohy.<br>
<font color="red">Nesprávné tvrzení. Výslednice sil působících na kuličku má obecně nenulovou tečnou i normálovou složku (trajektorie je zakřivena) a její směr se v průběhu pohybu kyvadla mění.</font>
</li>

<li class="nas">(f) Tahová síla vlákna je v každém okamžiku stejně velká jako průmět tíhové síly do směru vlákna.<br>
<font color="red">Nesprávné tvrzení. Součtem tahové síly a průmětu tíhové síly do směru vlákna je určeno normálové zrychlení, které je obecně nenulové (nulové je pouze v krajních polohách, neboť v nich má kulička nulovou rychlost).
</font>
</li>

<li class="nas">(g) Kulička může kmitat ve svislé rovině pouze pro maximální úhlové výchylky <i>&theta;</i><sub>0</sub> &le; 5°.<br>
<font color="red">Nesprávné tvrzení. Kulička zavěšená na vlákně může kmitat ve svislé rovině pro maximální úhlové výchylky <i>&theta;</i><sub>0</sub> &le; 90°.</font>
</li>

<li class="nas">(h) Při průchodu kuličky rovnovážnou polohou je tahová síla vlákna větší než tíhová síla.<br>
<font color="green">Správné tvrzení. Při průchodu rovnovážnou polohou má výslednice tíhové síly a tahové síly vlákna směr normály k trajektorii (směřuje svisle vzhůru), proto je tahová síla vlákna větší než tíhová síla.</font>
</li>

</ul>
</p>

	<center>Máte-li pochybnosti, prostudujte <b>Nástrahu čtvrtou</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
