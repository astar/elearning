<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
  <meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
</head>

<body style="font: 12px/14px Verdana">


<br>
<center><strong>Žebřík, který lze považovat za homogenní tuhé těleso, se opírá o svislou stěnu a vodorovnou podlahu. Tření mezi žebříkem a svislou stěnou lze zanedbat, tření mezi žebříkem a podlahou nikoli. Žebřík je vzhledem k místnosti v klidu. Z následujících tvrzení je právě jedno správné. Vyberte jej.
</strong></center>

<p>

<ul>
<li class="nas">(a) Tlaková síla stěny a třecí síla podlahy jsou stejně velké a jejich momenty vzhledem k těžišti žebříku jsou opačně orientované.
<br><font color="red">Nesprávné tvrzení. Tlaková síla stěny a třecí síla podlahy jsou stejně velké a opačně orientované. Jejich momenty vzhledem k těžišti žebříku jsou shodné.
</font>
</li>

<li class="nas">(b) Podmínku momentové rovnováhy je nutno formulovat vzhledem k těžišti žebříku. Právě v těžišťové soustavě totiž platí druhá impulzová věta, z níž se tato podmínka vyvozuje.
<br><font color="red">Nesprávné tvrzení. Druhá impulzová věta platí v jakékoli inerciální vztažné soustavě. Navíc platí také v soustavě spojené s těžištěm žebříku, jejíž osy se vzhledem k inerciální vztažné soustavě neotáčejí (tato soustava však obecně inerciální být nemusí).
</font>
</li>

<li class="nas">(c) Tlaková síla podlahy a tíhová síla jsou stejně velké, neboť jiné svislé síly na žebřík nepůsobí.
<br><font color="green">Správné tvrzení. Na žebřík působí celkem čtyři síly: tíhová síla <i>m<b>g</b></i> (svisle dolů), tlaková síla podlahy <i><b>R</b></i><sub>p</sub> (svisle vzhůru), statická třecí síla podlahy <i><b>T</b></i><sub>p</sub> (vodorovný směr) a tlaková síla stěny <i><b>R</b></i><sub>s</sub> (vodorovný směr). Důsledkem nulové výslednice sil (podmínka silové rovnováhy) je nulovost jejích průmětů do svislého a vodorovného směru, tj. <i>m<b>g</b></i> + <i><b>R</b></i><sub>p</sub> = <i><b>0</b></i>, <i><b>R</b></i><sub>s</sub> + <i><b>T</b></i><sub>p</sub> = <i><b>0</b></i>.
</font>
</li>

<li class="nas">(d) Úhel, který svírá žebřík s rovinou podlahy, může být libovolný, neboť momenty dvojic jednotlivých sil působících na žebřík závisí jen na délce žebříku.
<br><font color="red">Nesprávné tvrzení. Nejmenší úhel, který může žebřík svírat s podlahou, závisí na koeficientu statického tření mezi žebříkem a podlahou. Nesouvisí s momenty sil působících na žebřík.
</font>
</li>

<li class="nas">(e) Vektorový součet sil působících na žebřík není definován, neboť jednotlivé síly mají různá působiště.
<br><font color="red">Nesprávné tvrzení. Vektorový součet sil představuje jejich výslednici,  která podle první impulzové věty určuje derivaci celkové hybnosti žebříku. Vektorový součet počítáme obvykle po složkách, graficky jej můžeme dostat tak, že umístíme všechny síly do jednoho bodu. Vektorový součet však má i další fyzikální význam – určuje derivaci hybnosti těžiště žebříku.
</font>
</li>
</ul>

</p>
	<center>Máte-li pochybnosti, prostudujte <b>Nástrahu šestou</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
