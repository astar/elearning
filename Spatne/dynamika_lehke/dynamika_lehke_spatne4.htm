<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
  <meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
</head>

<body style="font: 12px/14px Verdana">

<br>
<center><strong>Na vodorovném stole leží v klidu kostka o hmotnosti <i>m</i>. (Soustava je umístěna v homogenním tíhovém poli Země, tíhové zrychlení je <i><b>g</b></i>.) Z následujících tvrzení je právě jedno správné. Vyberte jej.
</strong></center>

<p>

<ul>
<li class="nas">(a) Na kostku působí tíhová síla <i>m<b>g</b></i> a tlaková síla stolu <i><b>T</b></i>. Tyto síly představují akci a reakci.
<br>
<font color="red">Nesprávné tvrzení. Akce a reakce popisují vzájemné působení těles, například A a B. Jedna z těchto sil tedy působí na těleso A, druhá na těleso B. Síly <i>m<b>g</b></i> a <i><b>T</b></i> však obě působí na kostku. Tíhovou silou působí na kostku Země, tlakovou silou stůl.
</font>
</li>

<li class="nas">(b) Reakcí na tíhovou sílu <i>m<b>g</b></i> ve smyslu třetího Newtonova zákona je síla -<i>m<b>g</b></i>, jíž působí stůl na kostku.
<br>
<font color="red">Nesprávné tvrzení. Stůl působí na kostku tlakovou silou <i><b>T</b></i>. Reakcí na tíhovou sílu <i>m<b>g</b></i> ve smyslu třetího Newtonova zákona je síla -<i>m<b>g</b></i>, jíž působí kostka na Zemi.
</font>
</li>

<li class="nas">(c) Reakcí na tlakovou sílu <i><b>T</b></i>, jíž působí stůl na kostku, je ve smyslu třetího Newtonova zákona tlaková síla, jíž působí stůl na podložku.
<br>
<font color="red">Nesprávné tvrzení. Reakcí na sílu <i><b>T</b></i> je tlaková síla -<i><b>T</b></i>, jíž působí kostka na stůl.
</font>
</li>

<li class="nas">(d) Síly <i>m<b>g</b></i> a <i><b>T</b></i> jsou stejně velké a opačně orientované, nejde o akci a reakci ve smyslu třetího Newtonova zákona.
<br>
<font color="green">Správné tvrzení. Uvedené síly působí na totéž těleso – kostku. Jsou však stejně velké a opačně orientované, neboť zrychlení kostky je nulové (důsledek vazební podmínky – viz zadání). Proto musí být nulová i výslednice <i><b>F</b></i> = <i>m<b>g</b></i> + <i><b>T</b></i>.
</font>
</li>

<li class="nas">(e) V případě sil <i>m<b>g</b></i> a <i><b>T</b></i> nejde o akci a reakci, avšak síly jsou stejné povahy – v obou případech jde o gravitační interakci.
<br>
<font color="red">Nesprávné tvrzení. Síla <i>m<b>g</b></i> popisuje gravitační interakci, podstatou vzniku tlakové síly <i><b>T</b></i> je elektromagnetická interakce.
</font>
</li>

</ul>
</p>


	<center>Máte-li pochybnosti, prostudujte <b>Nástrahu druhou</b> a <b>Nástrahu třetí</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
