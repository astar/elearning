<!DOCTYPE HTML PUBLIC "-//W3C//DTD HTML 4.0 Transitional//EN">
<html>

<head><title>Správné odpovědi</title>
  <meta name="AUTHOR" content="Petr Horálek">
  <meta http-equiv="Content-Type" content="text/html; charset=UTF-8">
  <meta name="Keywords" content="Informace">
  <meta name="description" content="Kurz klasické mechaniky v úlohách a testech pro e-learning">
  <link rel="STYLESHEET" href="Styl.css" type="text/css">
</head>

<body style="font: 12px/14px Verdana">

<br>
<center><strong>Na vodorovném stole o hmotnosti <i>M</i> leží v klidu kostka o hmotnosti <i>m</i>. Stůl stojí na vodorovné podložce. (Soustava je umístěna v homogenním tíhovém poli Země, tíhové zrychlení je <i><b>g</b></i>.) Z následujících tvrzení vyberte právě ta, která jsou správná.
</strong></center>

<p>

<ul>
<li class="nas">(a) Stůl tlačí na podložku tíhovou silou (<i>M</i>+<i>m</i>)<i><b>g</b></i>.
<br>
<font color="red">Nesprávné tvrzení. Stůl působí na podložku tlakovou silou <i><b>P</b></i>, jejíž podstatou je elektromagnetická interakce. Platí sice rovnost <i><b>P</b></i> = (<i>M</i>+<i>m</i>)<i><b>g</b></i>, ta však vyplývá ze skutečnosti, že soustava “stůl+kostka“ je v klidu, její zrychlení a výslednice sil na ni působících jsou nulové. Výslednice sil je součtem tíhové síly <i>m<b>g</b></i> působící na kostku, tíhové síly <i>M<b>g</b></i> působící na stůl a tlakové síly -<i><b>P</b></i> podložky na stůl. (<i><b>P</b></i> a -<i><b>P</b></i> jsou akce a reakce.)
</font>
</li>

<li class="nas">(b) Tíhová síla <i>m<b>g</b></i>, jíž působí Země na kostku, a tlaková síla <i><b>T</b></i>, jíž působí stůl na kostku, jsou stejně velké, protože jde o akci a reakci ve smyslu třetího Newtonova zákona.
<br>
<font color="red">Nesprávné tvrzení. Rovnost <i>mg</i> = <i>T</i> plyne z toho, že zrychlení kostky je nulové, nulová je tedy i výslednice <i>m<b>g</b></i>+<i><b>T</b></i> sil, kterými na kostku působí okolní objekty (Země a stůl). Síly <i>m<b>g</b></i> a <i><b>T</b></i> nejsou akcí a reakcí. Působí, na rozdíl od akce a reakce, na totéž těleso (kostku), a jsou různé povahy (gravitační, resp. elektromagnetická).
</font>
</li>
<li class="nas">(c) Tlaková síla <i><b>P</b></i>, jíž působí stůl na podložku, a tlaková síla -<i><b>P</b></i>, jíž působí podložka na stůl, jsou akce a reakce.
<br>
<font color="green">Správné tvrzení. Síly <i><b>P</b></i> a -<i><b>P</b></i> charakterizují vzájemné tlakové působené podložky a stolu.
</font>
</li>

<li class="nas">(d) Tlaková síla <i><b>T</b></i>, jíž působí stůl na kostku, a tlaková síla -<i><b>T</b></i>, jíž působí kostka na stůl, jsou stejně velké a opačně orientované, protože kostka je vůči stolu v klidu.
<br>
<font color="red">Nesprávné tvrzení. Síly <i><b>T</b></i> a -<i><b>T</b></i> jsou stejně velké a opačně orientované v důsledku platnosti třetího Newtonova zákona  (jde o síly vzájemného působení – akci a reakci).
</font>
</li>

<li class="nas">(e) Dvojice sil, které představují akci a reakci, jsou mj. tyto: tíhová síla <i>m<b>g</b></i>, jíž působí Země na kostku, a  síla -<i>m<b>g</b></i>, jíž působí kostka na Zemi, tlaková síla stolu na podložku a tlaková síla podložky na stůl, tlaková síla kostky na stůl a tlaková síla stolu na kostku.
<br>
<font color="green">Správné tvrzení. Síly v každé dvojici představují síly vzájemného působení dvou objektů.
</font>
</li>

<li class="nas">(f) Tlaková síla podložky na stůl kompenzuje celkovou tíhovou sílu působící na stůl a na kostku.
<br>
<font color="green">Správné tvrzení. Na soustavu “kostka+stůl“ působí Země tíhovými silami <i>m<b>g</b></i> a <i>M<b>g</b></i> a podložka tlakovou silou -<i><b>P</b></i>. Výslednice těchto sil je nulová (soustava je v klidu), tj. <i>m<b>g</b></i>+<i>M<b>g</b></i>+(-<i><b>P</b></i>) = <b>0</b>. Tlaková síla podložky tedy skutečně kompenzuje sílu tíhovou.
</font>
</li>

<li class="nas">(g) Tlakovou sílu <i><b>T</b></i> stolu na kostku a tlakovou sílu -<i><b>T</b></i> kostky na stůl nelze konkrétně určit, protože se ve vyjádření výslednice sil, jimiž okolní objekty působí na soustavu “stůl+kostka“, neuplatní.
<br>
<font color="red">Nesprávné tvrzení. Uvedené síly se sice ve vyjádření výslednice sil, jimiž okolní objekty působí na soustavu, neuplatní, uplatní se však ve vazebních podmínkách formulovaných pro každé těleso zvlášť. Například pro kostku: Zrychlení kostky je nulové, musí být tedy nulová i výslednice sil, které na kostku působí, tj. <i>m<b>g</b></i>+<i><b>T</b></i> = <b>0</b>. Odtud určíme <i><b>T</b></i>.
</font>
</li>

<li class="nas">(h) Tlakovou sílu <i><b>T</b></i> stolu na kostku  lze určit pouze pomocí podmínky, že stůl se nepohybuje.
<br>
<font color="red">Nesprávné tvrzení. Na stůl působí Země tíhovou silou <i>M<b>g</b></i>, podložka tlakovou silou -<i><b>P</b></i> a kostka tlakovou silou -<i><b>T</b></i>. Stůl se nepohybuje, má tedy nulové zrychlení. Proto platí <i>M<b>g</b></i>+(-<i><b>P</b></i>)+(-<i><b>T</b></i>) = <b>0</b>. K určení síly <i><b>T</b></i> tato podmínka sama nestačí. Musíme použít buď podmínku klidu kostky nebo podmínku klidu soustavy jako celku.
</font>
</li>

</ul>
</p>


	<center>Máte-li pochybnosti, prostudujte <b>Nástrahu druhou</b> a <b>Nástrahu třetí</b>.</center><br>

	<center><input type="button" value="Zavřít okno" onClick="window.close();"></center>

<br><br>

</body>
</html>
